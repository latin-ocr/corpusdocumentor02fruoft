ANNO 1423 253

Martinus episcopus, seruus seruorum Dei, venerabili fratri... episcopo
Lausanensi et dilecto filio.. heretice prauitatis in ciuitate et diocesi Lausa-
nensi inquisitori, salutem et apostolicam benedictionem.

Inter precipuas solicitudines regiminis vniuersalis ecclesie, quibus ex
iniuncto nobis diuinitus officio saluti gregis dominici propensius intendere et
feruenciusinuigilare debemus, hcc nobis i11‹·umbit cura potissima, vt hereses
et alios quoslibet errores, sedit-iones et. scandala inter populos christianos
omnemque eiusdem gregis iniectiuani doctrinam prorsus abicere et funditus
extirpare conemur.

Nuper siquidem litteras vestras, quendam Nicolaum Scrrurarii ordinis here-
mitarum sancti Augustini, sacre theologie magistrum, dudum Constancie
super nonnullis erroribus fidem catholicam tangentibus, per ipsum in certis
Galliarum partibus dogmatizatis, diffinitiua ex commissione nostra, sacro
approbante concilio, lata sententia, postmodum in eodem concilio ex simili
commissione confirmata, damnatum et sententiatum, apud vos carceribus
detineri insinuantes, vnacum quodam publice confessionis per ipsum facte
instrument-0, interrogacionibus eciam per eum coram tabellione et testibus
datis, accepimus3 et cum idem Nicolaus tempore captionis protenderet se
esse in via ad concilium generale eundi, quid de eo fieri vellemusa nobis
postulastis. .

Vnde cum, viso dicto consessionis instrumento, non sit verisimile tenorem
dicte sentencie apud vos tunc existere, eum idem Nieolaus plene et specifice
super singulis dicte sentencie articulis non videatur interrogatus, ipseque
sufficientes, sed aliquas dubias et alternatiuas ad illos quibus respondit articu-
ils, non dederit responsiones, nec in quibus dicte sentencie paruerit aut con
trauenerit,specificauerit, nos consultacioni vestre breuiter respondentes, vobis
committimus et mandamus quatenus sententiam predictam, quam vobis sub
publico instrumento transmittimus, executioni debite per vos vel alium seu
alios auctoritate nostra demandare curetis. Et nichilominus si per iam factam
vel faciendam dicti Nicolai‚ quem super singulis in eadem sentencia contentis
articulis singulariter et specifice interrogetis, confessionem aut probaciones
alias, de quibus etiam eadem auctoritate diligenter inquiratis, eundem Nico-
laum relapsum fore aut alias in premissis deliquisse repereritis, ipsum prouide
corrigatis et puniatis secundum canonicas sanciones. Contradictores per cen-
suras ecclesiasticas, appellacione postposita, compescendo, inuocato ad hoc, si
opus fuerit, auxilio brachii secularis Testes autem qui fuerint nominati, qui
se gracia, odio vel timore subtraxerint, censura simili, appellat-ione cessante,
compellatis veritati testimonium perhibere. Non obstantibus tam felicis recor-
dacionis Bonifacii pape VIII predecessoris nostri, in quibus cauetur ne iudices
a sede apostolica deputati aliquos ultra unam dietam a fine diocesis eorundem
trahere presumant, et de duabus dietis in concilio generali, quam aliis consti-
tutionibus apostolicis ceterisque contrariis quibuscumque, seu si aliquibus
communiter vel diuisim a dicta sit sede indultum. quod interdici, suspendi vel
excommunicari, aut vltra vel extra loca ad iudicium euocari non possint, per
litteras apostolicas non facientes plenam et expressam ac de verbo ad verbum
de indulto huiusmodi mencionem. Datum Rome apud sanctam Mariam maio-
rem, II Idus Nouembris, pontificatus nostri anno sexto.

Gcheim archief van het Vatikaan‚ Regestum n⁰ CCCLV.
fol. 8 3 afgedrukt bij Cauchie, Nicole Serrzcrier, blz. 324-326.

