ANNO 1308 183

consuetudinem domus debet ad confessionem exire, oportet quod sorores, a
quibus hoc, exigitur, Marthae vel Submarthae omnia, quae confiteri pro-
ponunt, profiteantur, antequam exire permittuntur, et solum illa, et sicut vel
aMartha vel Submartha instruuntur, et non alia neque aliter oportet ut
confiteantur. Quod immobiliter solent observare, maxime cum aliquae volunt
extra statutum tempus confiteri, propter quem articulum plures ab eis reces- ’
serunt, praesertim cum illa, quae sic praeconfitebantur, quamvis interdum ita
essent gravia, quod auctoritas episcopi crat pro absolutione necessaria, secreta
non remanserant, sed aliis innotescebant.

Aliud quod magis videtur absurdum. Est enim una Martha principalis in
TraJecto, quae domos sororum ibidem et alias domos earundem in oppidis
circumJacentibus quolibet anno ad minus semel vel bis aut pluries visitat
directe, sicut priores provinciales religiosorum conventus suarum provin-
ciarum visitare consueverunt. Veniens enim ad domum die et hora, quibus sibi
placet, ponit se in quadam camera et singulas sorores unam post aliam singu-
lariter interrogat et examinat de statu domuS, de regimine Marthae, de pace
vel discordia, de excessibus vel obedientia sororum et aliis hujusmodi, maxime
de observantiis; et, omnibus sic secrete auditis, antequam recedat, capitulum
in camera oratoria in communi tenens culpas singularum coram omnibus
audiens et poenitentias in Jungens ac quae sunt in communi vel in particulari
corrigenda, corrigens et emendans, ad observantias atque consuetudines
perseveranter atque obedienter continuandas adhortatur eas modis omnibus,
quibus potest. Nec hoc solum; sed cum sorores, ut dictum est, audit singulas
secrete, oportet quod quaelibet exponat sibi totum statum interiorem hominis
siue in bono siue in malo, ita plene et perfecte vel perfectius, acsi essent coram
sacerdote confessore. Et prout ista de singulis judicans determinaverit, ita
oportet eas suas formare.

Et quod plus est, tales confessiones audet etiam ab honestis dominabus in
matrimonio existentibus et ab aliis puellis non sibi subjectis recipere. Et quod
omnibus magis mirandum est, presbyter quidam cum dicta Martha in eadem
domo hospitatur, et istarum congregationum legislator est atque gubernator
supremus. Et propter hoc apud vulgus confessor atque praedicator ramosus
non verecundatur huJusmodi dominas et puellas de sua confessione exeuntes
et confiteri cupientes, cum sibi non vacat, ad praefatam Martham sociam suam
domesticam dirigere audiendas.

Aliud insuper existit, quod totum praecedens negotium suspectum reddit.
Ita enim student sollicite omnia praedicta et alia, quae observant, secreta
manere, quod strictissime prohibentur sorores nullis, nisi de congregationibus
existant, etiam propriis confessoribus ista revelare. Quia licet multi sacer·
dotes, aiunt, sciant multa, tamen, quia raro habent saporem scripturarum,
sancta non videntur eis bona. Propter quod una vice cum timerent, quod
observantiae praelatis ecclesiae revelarentur, consilio unito deliberavit una
tota congregatim hujusmodi observantias potius cum juramento negandas
quam ipsis, quibus easdem displicere timebant, explicite revelandas. Intel-
lexerunt enim, quosdam literatos et famosos viros de ordine Carthusicnsium
constanter affirmare, quod status eorum, salvis statutis et ordinationibus
ecclesiae, non posset subsistere. Cum autem una de senioribus, mota con-
scientia, omnes observantias conscripsisset, ct ad petendum consilium a

