192 ANNO 1401

etde laboribus vivere in communi, dum tamen non mendicent 3 etiam quod pro
tempore habere possunt unam vel duas‘probas personas, quae gubernationem
domus habeant, cui vel quibus absque promissione vel obligatione in bonis
consiliis vol piis monitis acquiescant, sicut boni scolares magistro suo 3
quodque etiam licite possint horas temporis dividere, alias scilicet pro divino
servitio deputare, ut scilicet missas audiant, ecclesias visitent, reliquas vero
pro victu ct vestitu laborent aliasque bonas consuetudines et pias observantias,
dummodo mandatis divinis et ecclesiasticis non contrarias, licite observare ac,
prout eorum tranquillitati et concordiae vel officio congruit, ordinare ς
dummodo tamen novam religionem contra sedis apostolicae prohibitionem
non instituant nec habitum novae religionis et reliqua contra extravagantes
J ohannis XXII non assumant nec alia illicita, prohibita vel erronea usurpent,
sed potius se invicem aliosque secundum praeceptum evangelicum fraterna
correptione studeant de illicitis increpare et ad omnia licita et honesta et Dei
servitium piis verbis et familiaribus colloquiis admonere, ecclesiae praelatis et
curatis humiliter subjecti et reverenter obedientes, quibus, ut tenentur, dum-
taxat sua peccata ad minus semel in anno confiteantur; informationem tamen
si indigeant in tentationibus vel passionibus seu excessibus animae, possunt a
quocumque experto inter se vel extra recipere et ita causa consilii vel auxilii
alicui non sacerdoti tentationes vel peccata dicere seu simpliciter aperire, ubi
nec fit absolutio nec poenitentiae injunctio nec alia sacramentalia, nullatenus
est illicitum vel reprobandum ς utque erroris foveam melius devitent, frequen-
ter sacram scripturam et libros sanctorum approbatos in Latino seu etiam in
vulgari edito legant, dummodo tamen haeresim non contineant, sed de mate·
ria plana et simplici secundum doctrinam ecclesiasticam sine vocum novitate
seu verborum curiositate pertractent et semper expertorum virorum consilia
requirant.

Districte igitur praecipimus, ut nullus contra nostram licentiam praedictum
modum vivendi licitum et Deo gratum audeat impugnare seu ipsas personas
occasione praemissorum quomodolibet molestare. In quorum omnium testimo-
nium sigillum nostrum duximus praesentibus appendendum.

Datum anno Domini 1401, mensis Aprilis die ultima.

In quorum omnium testimonium et munimen praesens publicum instrumen-
tum per discretum virum Wilhelmum Henrici, clericum dictae dioecesis,
publicum imperiali auctoritate notarium, subscribi et sigilli officii nostri
appensione fecimus muniri.

Acta sunt haec in ecclesia praedicta anno Domini 1401, indictione nona,
secundum stilum, usum et. . civitatis et dioecesis Trajectensis praedictae,
mensis Augusti die 26, hora versperarum vel quasi, pontificatus sanctissimi in
Christo patris ac domini nostri domini Bonifacii divina providentia papae noni
anno 120, praesentibus venerabilibus ct discretis viris dominis ac magistris...
Lubberti‚ canonic0‚ et J ohanne ten Bome, vicario ecclesiae sancti Lebuini
praedictae, ac Henrico ter Porten, laico dictae dioecesis, testibus fide dignis...

Et ego Wilhelmus Henrici‚ clericus Trajectensis dioecesis, publicus impe-
riali auctoritate et ordinaria admissione notarius‚... etc.

Archief van het aartsbisdom Utrecht, oorsponkelijk per-
kament dragende ter ruggezijde het opschrift: «Trans-
sumptum cum sigillo officialis· Daventriensis, de modo

