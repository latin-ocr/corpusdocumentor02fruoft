152 ANNO 1384

colligere valeant in supernis. Verum, sicut in prefatis inseruisti literis, sunt
nonnulli prelati et rectores ecclesiarum diversarum diocesium, qui non dis-
cernentes ,inter bonam vitam et reprobam ac frumenta non excucientes a
paleis occasione constitucionis nove posite sub titulo α de statu monachorum ι
in clementinis, qui incipit Cum de quibusdam mulieribus et cetera, tam
mulieres supersticiosas quam laudabiliter viventes eadem sentencia ferientes,
omnes indifferenter reprobant et indiscreta animadversione condempnant. Nos
igitur indigne ferentes inter huiusmodi personas differenciam non haberi,
volentes, ut periculis animarum auctore Deo aditus obstruatur, auctoritate
apostolica decernimus et declaramus, mulieres illaS, que virtutum semitas
incedentes vite meritis ungentorum diffundunt mores, necnon et reclusas
probate vite et conversacionis memorate constitucionis sentencia non contingi
nec eius censura debere percelli, cum apostolicis sint prosequende favoribus.
Quapropter districte inhibemus, ne quis eas pretextu constitucionis eiusdem
impetat quomodolibet aut molestet, sed eas solitum deferre habitum et sicut
prius in sua tranquillitate vivere dimittat, ut virtutum Domino, qui iustus
iudex potens est in illum diem uniuscuiusque servare depositum, per vite
mundiciam militantes mereantur consequi felicitatis eterne premium, quod
nunc inchoantibus repromittitur, sed perseverantibus in consummacione pres-
tatur. Nulli ergo hominum n, et cetera.

Istius extravagantis ,Iohannes Andree eciam facit mencionem sub titulo
a de statu monachorum ι. Vidimus ergo, quod nulla iura nec ipsa clementina
prohibent presbyteros et clericos seu laicOS, nec eciam feminas, separatim
tamen more apostolico nullo errore implicatos simul esse et vivere atque in
una domo pariter commorari, cum natura ad hoc inclinat3 est enim homo
animal sociale et politicum. Lex ad hoc hortatur, quia melius est duo esse
simul. Religio christiana illis precipue congaudet, quia omnes, qui credebant,
erant pariter.

Utinam isti mendicantes in proprium suum ordinem respicerent et fratri-
bus suis pronunciarent, omnes ordinis sui proprietarios in statu esse dampna-
cionis, et non insurgerent contra oves Christi simplices simul viventes,
manibus laborantes, castitatem mutuo custodientes, a seculi laqueis abstinen-
tes, prelatis suis obedienteS‚ convivia religiosorum solo nomine et habitu
detestantes, a vagis et lascivis fratribus regulam non servantibus fugientes,
soli Conditoris desiderio inherentes, quas dominus Deus in vita ista sancta
custodiat semper et defendat.

J oh. BuschiuS‚ chronicon Windeshemense, blz. 256-259 (uit-
gave van Grube, 1888).— Hier vinden wij het begin der
verdachtmaking en vervolging van de Broederschap des
gemeenen levens door de bedelmonniken en inquisiteurs ;
de zaak werd met eene haar volkomen gunstige beslissing
op het Algemeen Concilie van Constanz in Mei 1419 beslo-
ten. (Zie verder onze stukken nrs 106-107. nrss 109-114, nr 119

en nrs 132-137.)

