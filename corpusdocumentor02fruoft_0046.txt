16 ANNO 1175-1177

concilio pulsati sunt. Qui quidem corde credebant ad justitiam, quia spiritu
armati fortitudinis ore ausi sunt confiteri ad salutem, de cetu eorum projectos
vestram audivimus audisse paternitatem. Nos vero, eundem spiritum fortitudi-
nis nos habere putantes, hoc idem absque interrogatione nos profiteri paratos
eis spoponderamus Í¾ sed eorum prudentia promissionibus vanis non credens,
immo imbecillitati nostre caritative consulens ne nisi per omnia vocati proce-
deremus vel quicquam diceremus, temeritatis hujus presumptionem consilio
simul et prohibitione refrenaverat. Enimvero, aliquanto elapso tempore, quod
semen verbi Dei non bonam terram in cordibus nostris, sed petram invenisset,
persecutionis ventilabrum tam, nobis ipsis quam multis aliis luce clarius
aperuit, dum nos qui ad tempus credideramus, radices non habentes tempore
temptationis aruimus. Nam cum prefatus LambertuS, quia presentialiter non
poterat, scriptis propria manu et transmissis appellationibus eos, quiin inno-
centiam suam acrius grassati videbantur, ad sedis apostolice judicium evocas-
set, tota adversum nos persecutionis tempestas, que processu temporis
paululum mitigata videbatur, rursus inhorruit, ipsos qui appellationis baiuli
fuerant, primos involvens. Duo etenim eorum, qui ad abbatem de Floreffia hac
de causa directi fuerant, ab eo capti,cathenati et in claustro ecclesiastico
afflictiones carcerales experti, utrum custodum industria an negligentia
incertum, post octo dies sunt elapsi. Quidam autem claustralium altioris et
benignioris intelligentie horrendum esse et monstruosum asserebant ab ea
ecclesia Dominice passionis mysteria celebrari sive pro afflictis et captivis
orari, que captivos ipsa affligendo, quod a Deo petebat fieri, se nolle compro-
babat. Alius itidem, qui abbati de Sancto Laurentio appellationis cartulam
porrexerat, ab ipso et ministris suis insecutus et, ut comprehenderetur, multo
scrutinio per triduum quesitus, vix elapsus est. Alius etiam abbatis Cornelii
montis, cui appellationem porrexerat et nunciaverat, persecutionem non
ferens et ipse aufugit.

Nos vero omnibus miserabiliores ad judicium, episcopo tamen absente,
vocati, cum vidissemus ventum validum venientem timuimus, omnique forti-
tudine destituti promissionumque pristinarum immemores in oculis Dei et
hominum corruendo pene desperabiliter sumus allisi. Hinc namque minis,
inde precibus, hinc blanditiiS, inde terroribus diutius agitati, tandem dolosa
decani nostri persuasione ad id, quod per eos nitebatur, diabolus nos obtinuit.
Hec autem erat summa machinationis eorum intentio, ut domnum Lambertum
presbiterum, quem post captivitatis naufragium in apostolici portus stabilitate
applicuisse dolebant, virum utique catholica fide plenum, caritatis luce
conspicuum, quasi hereticum nos abnegare et jurejurando abdicare efficerent,
ut videlicet vel modicum quid haberetur quo turpitudinem crudelitatis in eum
exercite quoquo modo possent operire. Instabat itaque prefatus decanus quasi
discrimen magnum a nobis moliretur avertere, sciscitans quid de eo nostra
sentiret conscientia. Respondit unus pro omnibus, dominus videlicet Robertus,
vir simplex et rectus ac timens Deum: uQuare, domne decane, tu et omne
concilium mortem sititis anime mee 2 An nescitis quia qui parat proximo suo
foveam, incidet in eam} Si ego eum, sicut persuadetis, hereticum pronuncio,
proprie lingue mucrone meam conscientiam simul et animam confodio. Nichil
enim dignum reprehensione, testis est Deus, me contigit in eo vidisse vel
audisse, sed hoc me vidisse, hoc me audisse palam confiteor, quia vestro

