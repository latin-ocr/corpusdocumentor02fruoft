ANNO 1307 55

exponit, quae abhorret et refugit ipsarum irrationabilium sensualitas bestia-
rum. Dereliquit Deum factorem suum, recessit a Domino salvatore suo, Deum,
qui eam genuit, dereliquit3 oblita est Domini creatoris sui, immolavit
daemonis et non Deo, gens absque consilio et sine prudentia,utinam saperet et
intelligeret ae novissima provideret.

Olim siquidem ad nos fide dignorum quam plurimum inculcata relatione
pervenit, quod fratres ordinis Militiae Templi, gerentes sub specie agni lupum
et sub religionis habitu nostrae religioni [et] tidei nequiter insultantes, domi·
num nostrum Jesum Christum novissimis temporibus pro humani redemptione
generis crucifixum. gravioribus, quam in cruce pertulit, illatis inJuriiss iterum
crucifigunt, dum in ipso ingressu suique professione ordinis ipsum conspecti-
bus suis ejus effigie praesentata misera, immo miserabili caecitate ter abne-
gant ac horribili crudelitate ter in faciem spuunt ejus, et postmodum exuti
vestibus, quas in saeculari habitu deferebant, nudi in visitatoris aut vicem
ejus gerentis, qui eos ad professionem recipit, praesentia constituti, in
posteriori parte spinae dorsi primo, secundo in umbilico et demum in ore, in
humanae dignitatis opprobrium, juxta profanum ordinis sui ritum deosculan-
tur ab ipso et, postquam divinam legem tam nefandis ausibUS, tam detestandis
operibus offenderunt, humanam offendere non verentes, professionis suae voto
se obligant, quod alter alteri illius horribilis et tremendi concubitus vitio,
propter quod venit in diffidentiae filios ira Dei, requisitus irrecusabiliter se
exponet, dereliquit fontem aquae vivae, mutavitque gloriam suam in similitu-
dinem vituli et idolis immolat gens immunda3 haec et alia gens perfida, gens
insana et dedita cultibus idolorum committere non veretur, quorum non
solum actus et opera detestanda, verum etiam repentina verba terram sua
foeditate commaculant, roris beneficia subtrahunt et aeris inficiunt puritatem
ac fidei nostrae confusionem inducunt 3 et, licet delatoribus hujusmodi et tam
infausti nunciationi rumoris, eam potius ex livore invidiae vel odii fomite aut
cupiditatis radice quam ex fervore fidei, zelo justitiae aut caritatis affectu
procedere suspicantes, vix ab initio animum inclinare possemus, multiplicatis
tamen delatoribus ac denuntiatoribus supradictis ac invalescente infamia et
ex praesumptionibus non levibus, sed legitimis argumentis et probabilibus
conjecturis, violenta praesumptione et suspicione concepta ad indagandum,
’ praehabito super hoo cum sanctissimo patre in Domino Clemente, divina
providentia sacrosanctae Romanae ac universalis ecclesiae summo pontifice,
colloquio et diligenti tractatu, ac cum praelatis et baronibus nostris delibera-
tione consilii plenioris, cepimus diligenter intendere modos exquirendo
perutiles et per vias incedendo salubres, quibus posset lucidius in hac parte
veritas reperiri3et quanto amplius atque profundius hujusmodi negotium
tractabatur, tanto effoso pariete abominationes invenimus graviores.

Unde nos, qui ad defensionem fidei et ecclesiasticae libertatis sumus a
Domino super regalis eminentiae specula constituti et prae cunctis desiderabi-
libus mentis nostrae augmentum catholicae fidei affectamus, per dilectum in
Christo fratrem G[ulielmum] de Parisius‚ inquisitorem haereticae pravitatis
authoritate apostolica deputatum, super praemissis infamia publica referen-
tem, diligenti informatione praehabita et tam ex informatione ipsa quam ex
aliis diversis praesumptionibus, argumentis legitimis et probabilibus conjec-
turis, contra praefatos Dei fidei et naturae hostes et humani foederis inimicos

