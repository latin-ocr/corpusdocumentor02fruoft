214 ANNO 1418

articulis connexionem et dependentiam habere noscuntur 3 directe atque
sincere profitens, rite ac vtilitcr illas esse condempnatas conclusiones tanquam
Christi fidelibus obnoxias atque dicte ecclesie Dei turbatiuas, et in ista fide
sententia quemcumque fidelem catholicum viatorem esse judico permansurum,

et pertinaciter contrarium asserentem fore hereticum teneo et assero tenen-
dum. Et ad firmitatem et ostensionem sinceritatis et puritatis mentis mee,
necnon pura mente, sed simulate huic sancte congregationi me existimer
conformari, anathematizo ct detestor omnes et singulas hereses et errores
predictorum hereticorum condempnatorum Johannis Wiclef et ,Iohannis
Huuss ς ac specialiter errores supradictorum articulorum meorum reuoco, et
omnem aliam heresim et quoscumque alios errores se extollentes vel erigentes
contra et aduersus traditionem apostolicam et obseruantiam ecclesiasticam
etiam anathematizo et detestor de ipsius ecclesie sacramentis, clauibus, venera-
cione sanctorum et eorumdem reliquiarum et indulgentiarum, approbans et
approbaturum me promittens, et bona fide jurand0‚ nunc et semper Dei gratia
cooperante sententiam, fidem et credulitatem sancte catholice et Romane
ecclesie de prefatis seruaturum3 et juro per sanctam Trinitatem et per hec
sancta Dei Euangelia, quod in manibus meis teneo, me in veritate ecclesie
catholice semper et sine dubio permanere, et eos qui contra presentem meam
professionem venerint cum dogmatibus suis, eterno anathemate dignos esse
pronuntio. Quod si ego ipse, quod absit, contra hanc veritatem et confessionem
aliquando aliud sentire, tenere, predicare aut asserere publice vel occulte,
verbotenus vel in scriptis, presumpsero, canonum seueritati subiaceo et me
subiacere Judico ipso facto. Et hanc confessionem et obligationem proprio
juramento vallatam volo dirigi ad regnum Francie, regi, regine, studio
Parisiensi‚ baronibus et communitatibus ciuitatum videlicet Tornacensis,
Morinensis‚ Cameracensis et Attrebatensis et opidorum circumadiacentium‚
vt hoc scriptum fiat sempiternum munimentum fidei mee orthodoxe, et etiam
ne quis sit in quoquam angulo mundi, qui audeat nomine meo istas reprobatas
et Juste dampnatas per hoc sacrum Constantiense concilium tueri aut approbare
conclusiones, et vt toti christianitati resplendeat, nedum me istis conclusioni-
bus seu sectis non esse propitium, verum atque continuum fore sempiternum
inimicum. Insuper volo et consentio, rogo et obsecro dictam meam scripturam
hereticam et erroneam et seditiosam et piarum aurium offensiuam publice
comburi. „

De quibus omnibus et singulis superius descriptis reuocatione, anathematiza-
tione, detestatione, juramento prefato et alijs‚ vt prefertur, actis, lectis,
prolatis, pronuntiatis, promulgatis, et de reuocatione dicti magistri Nicolai
Serrurarii‚ ac de eo quod acquieuit sententie supra descripte, venerabiles et
circumspecti viri domini et magistri Johannes de Wastinia, canonicus
Tornacensis, Johannes Wachendonc, procuratores asserti et procuratorio
[nomine] reuerendi in Christo patris domini Johannis, miseracione divina
episcopi Tornacensis, ac venerabilis patris magistri Petri Floure, sacre
theologie professoris inquisitorisque heretice prauitatis antedicti; ac etiam
Johannes de Poilleyo, in decretis licentiatus, preceptor domus de Renuerso
Tauriniensis diocesis, a monasterio sancti Antonij Viennensis diocesis depen-
dentis, pro et nomine abbatis et conuentus ac totius ordinis sancti Antonij,
tam coniunctim quam diuisim petierunt et instanter requisiuerunt, et eorum

