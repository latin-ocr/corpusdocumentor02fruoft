240 ANNO 1420

competenti sibi per eundem patriarcham super hoc assignato, coram eo in
judicio comparens, non compulsus, non coactus, sed sponte et libere, puro
corde ct animo, vt ore proprio dicebat, asseruit et confessus fuit, se cum
determinatione dicte synodi firmiter credere nonnullos ex eisdem articulis et
assertionibus fore heretica labe intectos, alios erroneos, aliquos scandalozos
ct seditiosos, et aliquos temerarios ac injuriosos, ac eos penitus reuocauit. Et
nichilominus juramento solemniter professus fuit se semper stare firmiter et
fideliter, cum sancta catholica et apostolica Romana ecclesia, in suis determi-
nationibus et ordinationibus, illis semper obediendo, in hijs presertim, que ad
fidem pertinent eandem3 etiam quoad damnate memorie J ohannis Wiclef et
J ohannis Huss condempnatos articulos, cum quibus aliqui ex eisdem articulis
ct assertionibus per eumdem Nicolaum predicatis et publicatis, vt prefertur,
connexionem habere noscuntur, anathematizans et detestans omnes et singulos
hereses et errores articulorum predictorum, quodque in sacramentis et claui-
bus dicte ecclesie, veneratione sanctorum, in illorum reliquijs ac indulgentiis,
in vnitate ipsius ecclesie integre et perfecte absque dubio permaneret 3, et si
ipse contra predicta aliquid senserit aut predicauerit publice vel occulte,verbo
vel in scriptis, canonum seueritati se subiecit, ipsamque confessionem manu
sua propria subscriptam ad regnum Francie et studium Parisiense‚ ac nobiles
et communitates predictarum Tornacensis et Cameracensis ciuitatum et
diocesum ac opidorum circumiacentium dirigi voluit, ne quis nomine sui
articulos et assertiones suprascriptos approbaret3 quos voluit, rogauit et
obsecrabatur, ne vlterius pias aures offenderent, publice ad eorum destestatio-
nem notoriam concremari.

Et successiue prefatus patriarcha, visis per eum et diligenter inspectis
omnibus actis et actitatis, habitis, probatis et confessis in causa huiusmodj,
ipsisque cum diligentia recensitis et examinatis, et super hijs cum archiepis-
copis, episcopis, abbatibus ac magistris et doctoribus predictis, deliberatione
matura et fidei prehabitis, ad exaltationem fidei et veritatis manifestationem,
per suam diffinitiuam sententiam, etiam per venerabilis fratris nostri Thome‚
episcopi Caputaquensis, et dilectorum filiorum Roberti, abbatis monasterii
Cluniacensis, Matisconensis diocesiS, ac Mauricii de Praga, Guillelmi Pulcri-
nepotis, canonici ecclesie Aniciensis, in eisdem theologia et juribus magistro-
rum et doctorum, subscriptionem manibus proprijS factam et approbatam,
pronunciauit, decreuit et declarauit eundem Nicolaum in ciuitatibus Torna-
censi et Cameracensi ac partibus predictis per suas falsas dogmatizationes
populum infecisse in scandalum ecclesie et contra veritatem fidei atque
bonorum morum, illosque periculosissime seduxisse et circumuenisse.

Et quia quorumlibet delictorum qualitas et quantitas inspiciende sunt, et
Juxta illas penitentia indicatur, ciuitates et dioceses Tornacensem et Camera-
censem predictas, et regionem eis contiguam triginta leucarum spatio, eidem
Nicolao, quoad viueret‚ ac ciuitatem et diocesim Parisiensem usque ad decem
annos a die late sententie huiusmodi computandos, sub pena incarcerationis
perpetue absque spe cuiusuis remissionis interdixit, ipsum, si contrafecerit,
brachio seculari relinquendo ς necnon apparentibus de premissis erroribus in
eodem Nicolao contritionis et compunctionis signis ac ipsius voluntaria super
salubriter imponendis sibi subiectione, et illorum humili petitione preuijs,
prefatum Nicolaum ad gremium sancte matris ecclesie deuote redeuntem

