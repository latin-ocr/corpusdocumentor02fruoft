184 ANNO 1308

praelatis iter versus Trajectum arripuisset, dicta Martha superveniens eis
efficacissime studuit persuadere, quod praememorato presbytero, legislatori
suo, magis in hac parte quam quibuscumque aliis deberent credere. Et sic
concluserunt praedicto cum juramento, mendaciter licet, occultare; quod
idem sacerdos postea veniens approbare videbatur, quia dixit, si fecissent,
quod leviter voluisset eis manum super caput ponere. Non tamen in tantum
poterant suadere, quin propter huJusmodi occultationem contingeret aliquas
exire et statum hujusmodi in effectu deserere ac horrere.

Errant autem in hoc, quod nitentur, statum suum praedictum constitu-
tionibus et prohibitionibus ecclesiae, ut videtur, manifeste contrarium, nimis
pertinaciter pro licito defendere, etcum omnibus ordinibus ecclesiae, maxime
foeminarum, simpliciter praeferre. Habent enim quasdam informationes
pro defensione status sui contra inquisitores, quas reor esse supradictas
doctorum Coloniensium determinationes, satis tamen impertinenter pro eis
factas et per praetactum presbyterum, ipsarum gubernatorem, in vulgari
malo utentem consilio cum auctoritatibus et allegationibus translataS.
Quibus tam pertinaciter inhaerent, quod omnem oppositum sentientem
reputant non de civitate Jerusalem, sed de Babylone errabundum, eo ipso
quod non videtur statum, quem sie, ut dictum est, aliis praeferunt, ipsarum
ad lubitum promovere. Non enim volunt regulam approbatam assumere, nec
permittuntur ab ipsarum memorato gubernatore, dicente se velle potius
stabulum pecudum custodire quam eas, si omnino vellent aliquam approbatam
regulam accipere. Quod non solum videntur in se ipsis fugere, sed etiam in
aliis impedire. Cum enim novissime ante decennium in civitate Trajectensi
essent plus quam XXX notabiles puellae, ex speciali devotione mundum
volentes contemnere, amplexus maritales spernere atque omnia bona sua
mobilia atque immobilia, praesentia et futura, pro fundatione unius novi
monasterii contribuere, in quod sub certa regula et perpetua clausura ac in
communi sine particulari proprietate aliqua possent Creatori suo servire3 et
circumspectis omnibus ex certis circumstantiis non appareret in praedicta -
civitate locus aptior quam ille, quem praedictus presbyter cum praefata Martha
et suis noviter inhabitare coeperat et construere, dicto tamen loco sine damno
ipsarum pro tam magno bono ad gloriam Dei promovendo omnino nolebat
cedere, quamvis a dominis et gravibus viris exhiberetur eis iterum et pluries,
quod, antequam inde exirent, vellent eis in civitate in alio loco ipsis aeque vel
magis congruo alia aedificia ita vel magis bona, quam jam haberent,
aedificare seu construere. Maluerunt enim Deum, ut videtur, tanto praeconio
atque totam provinciam tantae virtutis exemplo privare, quam hoc permittere,
ut sanctiores ipsis ibidem inciperent apparere. Prout haecomnia supradicta
coram notario et testibus sunt inquisitori praedicto, mediante juramento,
delata ab illis, quae his omnibus praesentes interfuerant et consciae exti-
terant. Et omnia et plura alia inveniri poterunt ab eismet, quae in congre-
gationibus existunt, si super his debite inquirantur.

Naar een oud handschrift afgedrukt bij Jo. Laurentius a Mos-
heim, De Beyhardis et Beguz‘nabus, Cap. ΙΙΙ, blz. 443-450.—
Van dit zeer belangrijk stuk, verkeerdelijk op 1393-1394
teruggebracht, gaf ik slechts een klein uittreksel in het
eerste decl van het Corpus, blz. 351-352. Het wordt hier vole

