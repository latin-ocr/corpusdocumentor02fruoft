68 ANNO 1312

apostolicae, irrefragabili et perpetuo valitura sustulimus sanctione, ipsum
prohibitioni perpetuae supponentes: districtius inhibendo, ne quis dictum
ordinem de caetero intrare, vel eJus habitum suscipere vel portare, aut pro
Templario se gerere praesumeret ; quod si quis contra faceret, excommunica-
tionis incurreret sententiam ipso facto 3 universa etiam bona ordinis praelibati
apostolicae sedis ordinationi et dispositioni auctoritate apostolica duximus
reservanda ; inhibentes districtiuS, ne quis, cujuscumque conditionis vel
status existeret, se de personis vel bonis hujusmodi aliquatenus intromitteret,
vel circa ea, in praejudicium ordinis seu dispositionis apostolicae per sedem
eamdem, ut praemittitur, faciendae, aliquid faceret, innovaret vel etiam atten-
taret3 decernentes extunc irritum et inane, si secus a quoquam scienter vel
ignoranter contigerit attentari.

Ac postmodum, ne dicta bona, quae dudum ad subsidium Terrae Sanctae et
impugnationem inimicorum fidei christianae a Christi cultoribus data, legata,
concessa et acquisita fuerunt, debita gubernatione carentia, tamquam vacantia
deperirent, vel converterentur in usus alios quam in illos, ad quos fuerant pia
devotione fidelium deputata, vel propter tarditatem ordinationis et dispositio-
nis huJusmodi eorum destructio vel dilapidatio sequeretur3 cum fratribus
nostris sanctae Romanae eeclesiae cardinalibus necnon patriarchis, archi-
episcopis, episcopis et praelatis ac etiam eum nonnullis excellentibus et
illustribus personis, cum reliquorum quoque absentium praelatorum et etiam
capitulorum et conventuum, ecclesiarum et monasteriorum procuratoribus in
dicto concilio constitutis, habuimus ardua, morosa et diversa concilia et
tractatus, ut per hujusmodi conciliorum et tractatuum deliberationem prae-
habitam diligentem, dictorum bonorum ordinatio et dispositio, ad honorem
Dei, augmentum fidei, exaltationem ecclesiae, dictae terrae subsidium, salutem
quoque fidelium et quietem, salubris et utilis perveniret. Postque utique
longa, praemeditata, provisa et matura concilia, suadentibus plurimis J'ustis
causis, nostra et dictorum fratrum, necnon patriarcharum, archiepiscoporum,
episcoporum et aliorum praelatorum ac excellentium et illustrium personarum
praedictorum in dicto concilio tunc praesentium deliberationes et concilia in
hoc finaliter resederent, ut praedicta bona ordini Hospitalis S. Joannis Hiero-
solymitani et ipsi Hospitali, ac dilectis filiis magistro et fratribus Hospitalis
ejusdem, nomine Hospitalis et ordinis eorumdem, qui tamquam athletae
Domini pro defensione fidei se periculis mortis jugiter exponentes, onerosa
nimis et periculosa dispendia continue perferunt in partibus transmarinis, in
perpetuum unirentur.

Nos igitur inter caetera mundi loca, in quibus vigere dignoscitur observan-
tia regularis, dictum ordinem Hospitalis et ipsum Hospitale sincerae caritatis
plenitudine prosequentes, ac attendentes quod, sicut evidentia facti in eo
divinis obsequiis ferventer insistitur, pietatis et misericordiae opera vigilanti-
bus studiis excercentur, fratres Hospitalis ipsius, mundanis spretis illecebris,
devotum impendentes Altissimo famulatum, ac pro recuperatione terrae
predictae, tamquam intrepidi Christi pugiles, ferventibus studiis et desideriis
intendenteS, quaelibet ducunt humana pericula in contemptum 3 considerantes
quoque quod ex hoc tanto eorumdem magistri et fratrum dictorum ordinis et
Hospitalis crescet strenuitas, animorum fervor augebitur et ipsorum robo-
rabitur fortitudo ad propulsandas nostri Redemptoris injurias et hostes

