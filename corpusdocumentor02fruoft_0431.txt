ANNO 141¹.) 401

paupertate permansit, continue per eosdem iudices minime vocatus. Cum
igitur amplius, unde posset sustentari, non haberet, consideransque tunc
sacrum concilium verisimiliter non debere brevi tempore terminari, de sui
superioris scitu et assensu, penuria victualium cogente, ad propria rediit, ut
sibi de necessariis vite provideret, cum firmo proposito ad ipsum sacrum con-
cilium, prout fecit, redeundi. Quare recurrit idem exponens ad pedes vestre
sanctitatis, supplicans humiliter et devote quatenus causam et causas huius-
modi, etiam principalem cum suis singulis emergentibus, incidentibus et
connexis, dignemini uni cx reverendissimis in Christo patribus et dominis,
dominis sancte Romane ecclesie cardinalibus comittere audiendum, deciden-
dum et fine debito terminandum sinc actionis strepitu et figura iudicii, sed
sola rei veritate inspecta cum potestate absolvendi, inhibendi et citandi per-
sonaliter, si opus sit, quos fore citandos decreverit, et qui sua putaverint
interesse, in contrarium facientibus non obstantibus quibuscunque. n

In fine vero dicte commissionis sive supplicationis cedule scripta erant¹
dc alterius manus litera superiori litere ipsius cedule penitus et omnino
dissimili et diversa hec verba, videlicet:

« De mandato domini nostri pape audiat reverendissimus pater dominus
cardinalis Veronensis, citet, ut petitur, et absolvat, etc.. si et prout de iure. »

Alterius vero commissionis sive supplicationis cedule tenor sequitur et est
talis:

ιι Beatissime pater. Cum alias, fama publica referente, quod quidam
frater Mattheus Grabow, frater ordinis predicatorum, tunc in diocesi Traiec-
tensi commorans, contra personas tertii ordinis sancti Francisei de peni-
tentia nuncupatas aliasque devotas personas civitatis et diocesis Traiectensis
nonnullas minus veras, ymmo erroneas, ut prima facie apparebat, conclu-
siones assereret easque hincinde communicaret et premissis non contentus
quendam librum in multis suis conclusionibus erroneum contra dictas per-
sonas, ut- dicitur, conscripsisset, reverendissimus pater dominus Fredericus,
episcopus Traiectensis modernus, propterea contra eundem frater inquiri
voluit atque mandavit, et dietus frater, quatenus videret dictam inquisitionem
fieri ad mandatum dicti domini episcopi seu eius commissarii, citatus con-
tumaciter recessit et coram iudicibus fidei in concilio Constantiensi quasdam
conclusiones, etiam, ut videbatur, erroneas, super simili materia, sicut in
diocesi Traiectensi asseruisse dicitur, obtulit et inde etiam contra iussionem
dictorum iudicum clam et dolose recessisse dicitur, iamque reversus a
sanctitate vestra quandam commissionem, que reverendissimo patri domino
cardinali Veronensi presentata extitit, super premissis vel saltem aliquibus
eorum dicitur obtinuisse, unde, ut veritas elucescat, dictusque frater, qui
lucem fugiens primo et secundo, ut prefertur, recessit, de premissis puni-
tionem debitam, si excessit, accipiat, dignetur ergo sanctitas vestra huiusmodi
commissionem, et premissorum tenorem habentem pro expressis, prefato
reverendissimo patri domino cardinali Veronensi committere et mandare,
ut in huiusmodi materia summarie, simpliciter et de plano ac sine strepitu
et figura iudicii et ex officio contra eundem fratrem Mattheum procedat
et inquirat ac promotorem seu instigatorem ciusdem officii unum vel plures
deputet, si sibi placuerit, ae totiens, quotics opus fuerit, et si premissa
vel aliquid premissorum, quod ad hoc sufficiat, reppererit veritate fulciri,

‘26

