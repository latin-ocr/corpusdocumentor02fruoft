ANNO 1175-1177 29

dis, esurientibus et sitientibus recreandis, nudis vestiendis,viduis consolandis,
pupillis defensandis, an itineribus ad sacra loca prolixis. Que autem usquam
terrarum est regio aut provincia, in qua multiplices et variae necessitates non
inveniantur? Homines patientes quod si sacerdos ad suum sacrificium, levita
ad ei ministrandum videntes pertranseunt, ego certe samaritanum quemlibet
pauperem et modicum pro viribus talibus subvenientem utrisque prefero et
judico preferendum, non illorum reprobans, sed approbans sacrificationem,
immo istius misericordie affectum ad salutem arbitrans effectuosiorem.

Ad illud vero quod subjiciunt, quod videlicet cuidam crucem in clamide por-
tanti dixerim, id est, quod frustra Jlierosolimis Deum quereret, quoniam heri,
id est in die Pasche, comedisset, quia puerilis et nullius momenti videtur
objectio, respondere per scriptum indignum censeo, quia simplici sermone
quid fuerit scire volentibus suo loco et tempore potero absolvere.

Sed ad illud quod calumpniantur me docuisse ab operibus humane vite ne·
cessariis Dominicis diebus non esse abstinendum et quod quosdam ad agricul-
turam sollempni die in orto meo coegerim, testem invoco Deum in animam
meam, quia neque sic feci neque sic docui ; sed unde occasionem derogandi
repererint, paternitati arbitror non abscondendum. Ego in insipientia dico
omnes me sive visu, sive alloquio, sive auditu tangentes salvos facere conten-
debam, unde et moderni temporis vicia ab eis eruere et virtutum plantas cor-
dibus eorum inserere satagebam. Considerans ergo beatum Gregorium dixisse,
quod Dominico die ab opere humano cessandum esset et omnimodis labori divino
insistendum, ut quicquid negligentie aliis diebus acciderit, illo die repararetur,
vidi infinitam multitudinem utriusque sexus Dominicam diem non restaurationi
negligentiarum, sed multiplicationi gravius peccando deputare 3 sollempnibus
etenim diebus a labore manuum tantum abstinentes, ad mimos, saltatrices,
histriones intendebant, ebrietatibus et aleis vacabant, choreis mulierum illece-
brosis aut ducendis aut spectandis insistebant, obscenis cantibus et gestibus
impudicis pro foribus ecclesiarum et super tumulos parentum et affinium
suorum. Phineos filio Eleazari‚ nullo contradicente, non ludebant, sed insa-
niebant3 sed et adhuc maxima pars eorum, pauciore mihi propter reluctationem
pullum solvi prohibentium acquiescente, non sabbatizant, sed delirant. Quod
ego considerans et dolens quanto poteram affectuosius commonebam eos, ne
culicem excolentes camelum glutirent, id est, ne ab operibus necessariis Domi-
nico die abstinentes et supradictis inservientes derisibilia facerent hostibus
sabbata sua3 manifesteque protestatus sum agriculturam et cetera hujusmodi
sollempni die operari in se non esse peccatum, verumtamen hoc propter melius
illa die intermittendum3 alioquin operari desistere et supradictis insistere
perniciosum.

Quod autem me dicunt die sollempni quosdam ad colendum ortum meum
coegisse, non est verum, Verumtamen et hoc criminandi unde nacti sint
occasionem, non tacebo. Contigit me mihi mansionem secus ecclesiam mihi
commissam edeficare, cujus parietibus erectis, quia solum humilius non
respondebat, quus sancti solempnitati incertum, quosdam a strepitu seculari
amicabiliter abstrahens ad comportandum terrani in eam, ut pavimentum
elevatum edificio congrueret, invitavi, hortatus sum, et ipsi acquieverunt.
Quod isti majora non invenientes, quia bubali multi formica una onusti, de
trans Alpes risu dignum ad apostolicam audienciam advexerunt.

