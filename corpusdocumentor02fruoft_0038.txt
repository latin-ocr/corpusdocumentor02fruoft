8 ANNO 1160

mulierculam venenat-is circumventam susurris et quibusdam, ut dicitur,
fascinatam praestigiis suo coetui aggregaverunt. Non enim diu latere potue-
runt ; sed quibusdam curiose indagantibus, quod peregrinae essent sectae,
deprehensi tentique sunt in custodia publica. Rex vero nolens cos indiscussos
vel dimittere vel punire, episcopale praecepit Oxoniae concilium(l) congregari:
ubi dum solemniter de religione convenirentur, eo qui literatus videbatur,
suscipiente causam omnium ct loquente pro omnibuS, christianos se esse et
doctrinam apostolicam venerari responderunt. Interrogati per ordinem de
sacrae fidei articulis, de substantIa quidem superni Medici recta, de ejus vero
remediis, quibus humanae infirmitati mederi dignatur, id est, divinis sacra-
mentis. perversa dixerunt, sacrum baptisma, eucharistiam, conjugium detes-
tantes,atque unitati catholicae, quam haec divina imbuunt subsidia, ausu
nefario derogantes. Cumque sumptis de Scriptura divinis urgerentur testimo-
niis, se quidem ut instituti erant credere, de fide vero sua disputare nolle,
omnem consilii salubritatem spreverunt, minas quoque pie praetentas, ut vel
metu respicerent, deriserunt, verbo illo Dominico abutentes: «Beati qui
persecutionem patiuntur propter justitiam, quoniam ipsorum est regnum
coelorum n (2). Tunc episcopi, ne virus haereticum latius serperet praecaventes,
eosdem publice pronuntiatos haereticos, corporali disciplinae subdendos
catholico principi tradiderunt, qui praecepit haereticae infamiae characte-
rem frontibus eorum inuri et spectante populo virgis coercitos urbe expelli,
districte prohibens ne quis eos hospitio recipere vel aliquo solatio confovere
praesumeret. Dicta sententia, ad poenam justissimam ducebantur gaudentes,
non lentis passibus praeeunte magistro eorum et cantante ε ιε Beati eritis, cum
vos oderint homines υ, in tantum deceptis a se mentibus seductorius abuteba-
tur spiritus. Illa quidem muliercula, quam in Anglia seduxerant, metu supplicii
discedens ab eis, errorem confessa reconciliationem meruit. Porro detestan-
dum illud collegium, cauteriatis frontibuS, J'ustae severitati subjacuit, eo qui
primatum gerebat in eis, ob insigne magisterii inustionis geminae, id est in
fronte et circa mentum, dedecus sustinente 3 scissisque cingulo tenus vestibus
publice caesi et flagris resonantibus urbe ejecti, algoris intolerantia (hyems
quippe erat) nemine vel exiguum misericordiae impendente, misere interie-
runt. Hujus severitatis pius rigor non solum peste illa, quae J'am irrepserat,

Angliae regnum purgavit, verum etiam ne ulterius irreperet, incusso haere-
ticis terrore, praecavit.

Guillelmus Neubrigensis, De rebus Anylicss, lib. II, cap. 133
afgedrukt bij Dom Bouquet, Remea, deel XIII, blz. 108-109.
Benuttigd door J ohannes Brompton, bij Twysden,Histor2'ae
Anylorum, Scriptores, (leel X, eerste stuk, blz. 1150. — Zie
ook C. Schmidt, Histoire des Cathares, blz. 97 3 H. C. Lea,
History of the Inquisition of the Middle Amas, deel Ι, blz.
1443 en J. FrederichS, De kettervervolyinqen van Phizips
van den Elzas (Nederlandsch Muscam, 3Θ reeks, 4θ jaar- Α
gang 3 Gent, 1890.)

 

(1) Anno 1160.
(2) Matt. V.

 

