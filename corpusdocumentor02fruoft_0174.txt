144 ANNO 1374

93 (223ffi2).

1374, Aken, Keulen, Maastrz·0ht en Luik. Uittreksel uit de
kronijk van Jan van Leijden (15‘1‘3 eeuw) over de Dansers aldaar.

De peste et chorizantibus.

Anno ctiam eodem [1374] miranda et inaudita calamitas Aquisgrani et Colo-
niae ac. in aliis civitatibus circa Rhenum orta est. Surrexerunt chorizantes
quidam, homines promiscui sexus viri scilicet et mulieres, sic a saltationibus
suis nominati, qui more chorizantium saltabant et tandem quasi amentes cade-
bant in terram.

Hi enim primo venerunt Aquisgrani ad dedicationem ecclesiae Dominae
nostrae, ubi saltabant ante altare, aliqui usque ad altaris altitudinem. Deinde
super sedes residentes et hos saltus et casus sic per longum tempus continuave-
runt, ita quod quidam crepentes defecerunt, quidam etiam circa ventrem map-
pis destricti ne creperent cingebantur. Veneruntque ad Trajectum superius et
Leodium ac alias civitates, et capitibus suis denudatis serta quaedam ferebant
ct saltabant, saepius se ipsos animando dicentes: Frtjsch, Frijsch. Et nihil
aliud addendo ibant autem ad ecclesias ante altaria et ante imagines beatae
Mariae Virginis sic ibidem chorizantes, et multi ac multae eosdem aspicientes
associebantur et eadem passione statim aggravabantur.

Tandem a sapientibus compertum cst, quod hi a daemonibus erant obsessi
aut arrepti, et multi ex eis per exorcistos cum jurationibus et orationibus ac
Evangelio S. Joannss, circiter tria milia in diversis locis, aliqui levius et aliqui
difficilius fuerunt sanati, et sic postea illa plaga defecit. Quando autem dae—
mon ascendebat in ipsorum cruribus, tunc non poterant se a saltu continere.
Dum vero in ventrem veniebat, dire torquebantur et horribilem tum aspectum
habebant. Aliquando unus aut una illorum super scapulas alterius ascendit et
se in aere mirabilia videre dixit.

Multi tales summo mane ante festum omnium sanctorum simul congregati
in consilio suo decreverunt, quod in die omnium sanctorum omnes pariter ad
ecclesiam sancti Lamberti in Leodio convenirent et tunc omnes presbyteros
ibidem occiderent.

Sed Deus omnia suaviter disponens hoc impedivit. Unus etiam daemon
illorum adiuratus ut diceret cur talium pauperum et non divitum aut presby—
terorum corpora intrassent, respondit z Clerici et presbyteri dicunt quotidie
tot sancta et pulchra verba in quotidianis horis nobis contraria et taediosa,
quod raro intramus eorum corpora. Sed forte post unum mensem intrassemus
corpora divitum et per eos perdidissemus totum clerum.

J oh. a Leydis, Chronicu‘m Belgicam, Lib. XXXI, cap. XXVI;
uitgegeven door F. Sweertius‚ Rerum Belyz'carum Annales,
deel Ι, blz. 299-300; aangehaald door F. in De Navorscher,
41¹⁶ jaargang, blz. 88 (1854).

