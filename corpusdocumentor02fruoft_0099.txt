AN ΝΟ 1312 69

ejusdem fidei conterendos, quanto ipsorum potentia in opulentioribus faculta-
tibus augmentata, onera, quae prosecutionis tanti negotii necessitas exigit,
levius et facilius poterunt supportare ς et propterea non indigne vigiles redditi
studiisque sollicitis excitati, ut. ad sui status augmentum opem et operam
impendamus, eodem sacro approbante concilio, ipsam domum militiae Templi
caeterasque domos, ecclesias, capellas, oratoria, civitates, castra, villas, terras,
grangias et loca, possessiones, juridictiones, redditus atque jura, omniaque
alia bona immobilia et mobilia, vel se moventia, cum omnibus membris,
juribus et pertinentiis suis, ultra ct citra mare, ac in universis et quibuslibet
mundi partibus consistentia, quae ipse ordo et dicti magister et fratres ipsius
ordinis militiae Templi, tempore quo ipse magister et nonnulli ex eisdem
fratribus militiae Templi in regno Franciae communiter capti fuerunt, vide-
licet anno Domini millesimo trecentesimo octavo, mense Octobri, per se vel
quoscumque alios habebant, tenebant et possidebant vel ad eosdem domum
et ordinem militiae Templi et dictos magistrum et fratres ipsius militiae
Templi quomodolibet pertinebant, necnon nomina, actiones et jura, quae
predicto tempore captionis ipsorum eisdem domino, ordini vel personis
ipsius ordinis militiae Templi quocumque modo competebant vel competere
poterant, contra quoscumque, cujuscumque dignitatis, status vel conditionis
existerent, cum omnibus privilegiis, indulgentiis, immunitatibus et libertati-
bus, quibus praefati magister et fratres dictorum domus et ordinis militiae
Templi, et ipsa domus et ordo, per sedem apostolicam vel per catholicos
imperatores, reges et principes et fideles alios, vel quocumque alio modo,
erant legitime communiti, eidem ordini Hospitalis sancti Joannis Hierosoly-
mitani et ipsi Hospitali donamus, concedimus, unimus, incorporamus, applica-
mus et annectimus in perpetuum de apostolicae plenitudine potestatis,
exceptis bonis quondam dicti ordinis ipsius militiae Templi consistentibus
in regnis et terris carissimorum in Christo filiorum nostrorum Castellae,
Aragoniae‚ Portugalliae et Majoricarum regum illustrium, extra regnum
Franciae‚ quae a donatione, concessione, unione, applicatione,incorporatione
et annexione praedictis specialiter excipienda duximus et etiam excludenda.
Ea nihilominus dispositioni et ordinationi sedis apostolicae reservantes
inhibitionem dudum per alios processus nostros factam, ne quis videlicet,
cujuscumque conditionis vel status existeret, se de personis et bonis hujus-
modi aliquatenus intromitteret, vel circa ea, in praeJudicium ordinationis seu
dispositionis sedis ejusdem faciendae de illis, necnon decreti nostri interposi-
tionem, quoad personas et bona in dict-is regnis et terris eorumdem regum
proxime expressorum consistentia, omnino monere volentes in pleno robore
firmitatis, quousque de personis et rebus praedictis in eisdem regnis et terris
consistentibus, per dispositionem sedis ejusdem fuerit aliter ordinatum. Occu-
patores quoque dictorum bonorum aut illicitos detentores, qu'uscumque
status, conditionis, excellentiae vel dignitatis extirerint‚ etiamsi pontificali,
imperiali vel regali praefulgeant dignitate, nisi infra unius mensis spatium,
postquam super hoc per dictos magistrum et fratres ipsius Hospitalis, vel
ipsorum quemlibet aut procuratorem seu procuratores eorum fuerint requi-
siti, dicta bona dimiserint, illaque plene ac libere restituerint, ordini ipsius
Hospitalis et eidem Hospitali aut magistro seu prioribus vel praeceptoribus
aut fratribus Hospitalis ejusdem in quibuscumque partibus et provinciis

