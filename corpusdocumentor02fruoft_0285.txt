ANNO 1423 255

het eerste vonnis, te Florence door den kardinaal van Aquileja.
De paus beveelt Serrurier op voorbeeldige wijze te straffen, welke
ook de redonen zijner nieuwe aanhouding mogen geweest zijn. De
twee veroordeelingen van Serrurier zullen onmiddellijk naar
Lausanne opgezonden worden, opdat de bisschop volgens de ge-
wone regels tegen den ketter zou kunnen te werke gaan.

Martinus episcopuS, etc. Venerabili tratri episcopo Lausanensi salutem ct
apostolicam benedictionem.

Sicut pridie tibi scripsimus per unum breue nostrum, ad nostram notitiam
est deductum, quod quidam Nicolaus Scrurarii‚ professor ordinis heremitarum
beati Augustini, certis ex causis sub tua custodia detinetur. Et quia nullo modo
volumus,quod pro tantis eius culpis et demeritis, forsitan te ignorante, transeat
impunitus, significamus tibi quod, cum hic Nicolaus, sicut fuimus a fide dignis
informati, dudum populum Tornaeensem suis prauis dogmatibus infecisset,
clerus et ecclesiam Dei scandalizando, et quamplures errores Wieklefista·
rum et Hussitarum seminando, quos in sacro generali concilio Constantiensi
publice reuocauit, condemnatus fuit per certam sententiam venerabilis fratris
Joannis,tunc patriarche Constantinopolitani, nunc archicpiscopi Rothoma-
gensis, contra eum latam, quam ipse emologauit et acceptauit. In qua dicitur
inter cetera contenta, quod ipse Nicolaus deberet per duos annos continuos
in ciuitate Metensi, et in conuentu sui ordinis remanere, omni communicatione
laicorum sibi penitus interdicta, et pro toto tempore vite sue ciuitates et dioce-
ses Tornaeensem et cameracensem, omnemque regionem circumquaque conti-
guam infra triginta leucas, et ciuitatem ac diocesim Parisiensem per decem
annos a die acceptationis dicte sententie computandos, non intraret sub penis
incarcerationis perpetue, et aliis penis iuris et remissionis ad brachium
seculare.

Et nichilominus ipse Nicolaus‚ sicut asseritur, ciuitates et dioceses ac
regiones sibi interdictas de facto intrauit ibidem morando et publice predi-
cando, necin Metensi-conuentu agendo penitentiam residere curavit, contra

prefatam sententiam temere veniens et infringens eandem3 quam etiam in
ciuitate Florentina, excitatis quatuor ordinibus mendicantium, studuit facere

reuocari, causamque committi procurauit dilecto filio nostro, Antonio tituli

sancte Susanne presbitero cardinali, qui etiam dictam sententiam sua sententia
confirmauit; que in rem iudicatam dicitur transiuisse.

Nos itaque cupientes, ut iustitia locum habeat, et quod huius debita punitio
ceteris transeat in exemplum, fraternitati tue presencium serie committimus
et mandamus, quatenus predictum Nicolaum, quacumque de causa detentus sit,
diligenter in carceribus tuis facias retineri, pro suprascriptis et alias suis
demeritis debite puniendum. Nam pro debita executione iustitie cito tibi
mittentur supradicte sententie cum executoria originales, vt contra pre-

dictum Nicolaum procedi possit, prout ordo iuris postulat et requirit.
Datum, etc.

Geheim archier van het Vatikaan, Arm. XXXIX, deel V,

fg. 1221-1223 argedrukt bij Cauchie, Nicole Sermcrier, blz.
7-:3 9.

