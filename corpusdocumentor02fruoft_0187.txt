ANNO 1395 157

Christo patris ac domini nostri domini Bonifacii divina providentia papae
noni anno sexto, in mei notarii publici... praesentia personaliter constituti
religiosi viri priores, subprior et canonicus, in cedula huic instrumento inserta.
cum suis titulis nominati, protestati sunt, ut in eadem cedula in papiro
conscripta per ipsos ad legendum mihi tradita, quam etiam coram ipsis et
· infrascriptis testibus publice recitavi, sensum hujusmodi continentem :

Nos frater Johannes Goswini Vos, beatae Mariae in Windesem, frater
Johannes Hamerken‚ Fontis beatae Mariae prope Arnliem‚ frater Wernerus
Kyenkamp, beatae Mariae Novae Lucis propre Hoerne priores, et frater
Henricus Wilde, subprior beatae Mariae in Windesem, monasteriorum
canonicorum regularium, et frater Goswinus Tyasen, monasterii beatae
Mariae in Windesem canonicus regularis, ordinis sancti Augustini‚Trajectensis
dioecesis, coram nobis Wilhelmo Henrici‚ notario publico, et Henrico Mande,
Johanne Scutken et Stephano Mulert‚ clericis, testibus praesentibus, publice
protestamus et universis cupimus esse notum, quod nos emendationis vitae
gratia multis annis Daventriae conversati sumus cum devotis viris dominis
magistro Florentio Radewini, perpetuo vicario ecclesiae collegiatae sancti
Lebuini Daventriensis, Lubberto ten Bussche, presbyteris et aliis presbyteris
et clericis extra religionem in habitu clericali3 et, postquam ad religionem
assumpti sumus, apud praedictos presbyteros et clericos et alios cum ipsis
interim hospitatos frequenter hospitio recepti sumusg et nos ipsi seu aliqui
eorum multoties visitarunt. Ex his et fama veridicorum, quae de ipsis volat,
de statu eorum sufficienter edocti et zelo rectae fidei et conversationis ipsorum
intrinsecus tacti, parati sumus de infrascriptis, si opus suerit, stare juramento
coram omnibus quorum interesse poterit ad convincendos et confutandos
emulos et detractores :

Videlicet quod nullam haeresim, sectam, scisma aut occulta conventicula
reperimus inter ipsos, nee percepimus eos praedicare extra ecclesias vel
disputare de articulis fidei vel de Summa Trinitate aut de divina clementiam
vel assumere sibi regulam aliquam vel novum ordinem aut habitum novae
religionis, vel eligere sibi praelatos, quos gwardianos vel ministros aut
quibuscumque aliis hujusmodi nominibus vocant, facientes eis professionem,
promittendo obedientiam, paupertatem et castitatem3 haec et hujusmodi eis
illicita et a sancta ecclesia eis prohibita de eis numquam audivimus aut
vidimus inter ipsos ; sed firmiter de ipsis tenemus et credimus, quod simul in
communi de labore manuum suarum et redditibus, quos aliqui eorum habent,
quos tamen liberaliter redigunt in commune,humiliter et honeste in paupertate
et castitate et caeteris virtutibus vivuntg Romanae ecclesiae eorumque
praelatis... reverenter obediunt, ecclesias devote frequentant nec aliquibus
se erroribus involvunt, sed intimo charitatis amore sibi invicem serviunt,
desiderantes quam plurimum simul ac invicem in humilitatis spiritu Altissimo
famulari juxta constitutionem Gregorii papae XI, quae incipit E'oe injuncto.

Post cujus cedulae recitationem praedicti religiosi viri priores, subprior
et canonicus petierunt eam per me notarium infrascriptum transsumi et redigi
in publicum instrumentum.

——————————-—4-.-—-—-—

(1) Zou hier niet essentia te lezen zijn 2

