102 ANNO 1349-1350

verunt se in foro, et statim rumor magnus fuit per totam civitatem, unde omnes
veniebant. Catervatim venerunt ad locum supradictum, quia super hoc rumores
audierant, etidcirco factum videre affectabant. Illi autem de Brugis interim
se preparaverunt, et ritum suum, quam penitentiam vocabant, facere ince-
perunt. Populus autem utriusque sexuS, qui nunquam tale quid viderant,
ceperunt compati personis et penitentie condolere et Deo gratias reddere
super tanta penitentia, quam gravissimam reputabant. Remanseruntque
dicti Brugenses iu civitate tota illa die et nocte. Et in die crastina, que fuit
dies dominica, in monasterium S. Martini convenerunt, et ibidem penitentiam
inceptam fecerunt, ct post prandium in foro iteraverunt. Et inillis duobus
diebus communia tota dictis penitentibus compassa est, et erant opiniones
diverse, quia aliqui sanc mentis non laudabant, et alii factum quamplurimum
approbabant.

Die autem Martis sequenti, processio communis decani et capituli et reli-
giosorum et tocius populi venit in monasterium nostrum S. Martini, fuitque ibi
per fratrem Gerardum de Mure, de ordine minorum, predicatum et annun-
ciatum verbum Dei pro mortalitate imminente3 qui predicans egregie, vicia
reprehendens et habitus condempnans virorum ac mulierum, sagacissime
reprehendit. Sed in fine sermonis pro hujusmodi penitentibus orare omisit,
ob quam causam plurima pars audientium fuit indignata et per totam illam
ebdomadam contra eum populus multipliciter murmurabat. In dicta eciam
ebdomada venit magna societas de Gandavo, circiter CCCC etL3 et eciam alia
societas de villa Sluse super mare circiter CCC ; necnon una societas de versus
Durderecht CCCC, qui simili modo penitentiam publicam faciebant bis in die,
modo in foro civitatis, modo in curte monasterii S. Martini Tornacensis. .

Sabbato eciam in die decollationis beati Johannis Baptiste, a Leodio una
societas, circiter IXxx, et cum ea unus frater de ordine fratrum predicatorum
beati Dominici‚ et in illa die et in crastino, que fuit dies dominica, remanse-
runt agentes penitentiam suam ut alii. Dictusque frater predicator obtinuit
licentiam a decano et capitulo, ut in loco in quo frater Gerardus predicaverat,
hoc estin monasterio S. Martini Tornaeensis, posset proponere verbum Dei.
Fuitque de hoc rumor magnus per totam civitatem. Convenitque tanta virorum
ac mulierum multitudo, quod non est visum in Tornaco tantam multitudinem
adunare, quia vix platee in monasterio poterant populum recipere. Frater
autem antedictus cepit predicare dicens: ιι Nisi granum frumenti cadens in
terra mortuum fuerit,” et cetera. Propositisque plurimis, quasi in medio
sermonis descendit ad materiam illorum cum quibus venerat, qui penitentiam
faciebant, vocans societatem rubeos milites, et imponens fratribus de ordi-
nibus predicantium, quod contra devotionem assumpte penitentiae predica-
bant, et quod multis ut cessarent suadebant, vocans t'ales fratres scorpiones
et antichristos, comparans eciam sanguinem illorum quos vocabat rubeos
milites, prout multi intellexerunt, sanguini Domini nostri ‚Jhesu Christi3
dicens etiam quod, post emissionem sanguinis Salvatoris nostri, non fuerat
tam nobilis effusio sanguinis sicut erat illorum quam se verberando emittebant,
multaque alia proposuit errorem tangentia, et hoc scripserunt aliqui, qui
presentes assistebant. Finitaque predicatione, placuit communitati ultra mo-
dum, et ceperunt pene omnes contra ordines mendicantium et eciam supra
totum elerum murmurare.

