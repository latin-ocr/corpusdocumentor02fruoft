236 ANNO 1419

theologia et sacris canonibus magistrorum et doctorum, et aliorum juris diuini
et canonici peritorum, per hanc nostram diffinitiuam sententiam, quam in hijs
scriptis ferimus, pronunciamus, decernimus, declaramus per reuerendissimum
in Christo patrem dominum J ohannem patriarcham Constantinopolitanum
contra prefatum magistrum Nicolaum Serrurarij bene fuisse et esse processum,
sententiatum et diffinitum, ipsiusque sententiam diffinitiuam contra ipsum
Nicolaum latam per quatuordecim sacre theologie sacrorumque canonum et
legum doctores, inter quos fuerunt cardinales, episcopi, prelati, sacri palatii
apostolici causarum auditores et alij doctores, manibus eorum proprijs sub-
scriptam, approbatam et roboratam, confirmandam fore et confirmamus;
ipsamque sententiam ipsius domini patriarche executioni demandandam fore
et demandamus processus et litteras desuper necessarias et oportunas juxta
dicte commissionis continentes formam et tenorem decernentes. n

Que quidem nostra sententia per diuersos prelatos, doctores, magistros et
jurisperitos, ad hec per dominum nostrum papam predictum deputatos, vide·
licet Hermanum Dwerg, sedis apostolice prothonotarium, Gundisalvum,
episcopum Ascoricensem, Petrum, archiepiscopum Cretensem, Thomam de
Aurelia, episcopum vigintimiliensem et sacri palacij apostolici causarum
auditorem, Conradum de Susaco, sacre theologie professorem, domini nostri
pape subdiaconum, ,J ohannem de Franefm-sua, etiam sacre theologie professo-
rem, Nicolaum abbatem sancti Wandregisili, ,Iacobum Morestinj,Johannem de
Fabrica et ,Iohannem Gundisaluj, dicti palacij causarum auditores, extitit
approbata et manibus eorum proprijs subscripta. In quorum omnium et singu-
lorum fidem et testimonium premissorum, presentes nostras litteras seu
presens publicum instrumentum, hujusmodi sententias diffinitiuas in se conti-
nentes seu continens, exinde fieri et per Hermannum notarium publicum,
nostrumque et huiusmodi cause coram nobis scribam infrascriptum, subscribi
et publicari mandauimuS, nostrique sigilli jussimus appensione communiri.

Lecta, lata et in scriptis promulgata fuit hee presens nostra diffinitua sen-
tentia per nos Antonium cardinalem, judicem et commissarium prefatum,
Florentie in monasterio Omnium Sanctorum nostre solite residentie, nobis
inibi hora vesperorum vel quasi consueta ad jura reddendum in loco nostro
solito et consueto pro tribunali sedentes, sub anno a nativitate Domini misse-
simo quadringentesimo decimo nono, indictione duodecima, die vero lune
vndecima mensis Decembris, pontificatus prefati domini nostri domini Martinj
pape quinti anno tertio, presentibus ibidem honorabilibus et discretis viris
dominis Daniele, decano concordiensi, et ‚Johanne de Gaieta, cubiculario
nostro, testibus ad premissa vocatis specialiter et rogatis.

Signatum et sic subscriptum :

Et ego Hermanus Lutkehns, clericus Monasteriensis, publicus apostolica
auctoritate notarius, prefatorum reuerendissimorum in Christo patrum domi-
norum cardinalium, J'udicum et commissariorum, in huiusmodi eausa coram
eis successiue scriba, quia huiusmodi diffinitiue sententie promulgationi alijs-
que premissis, dum (vt prefertur) fierent et agerentur, vnacum prenominatis
testibus presens fui, ideo hoc publicum instrumentum per alium fideliter
scriptum subscripsi, et in hanc publicam sormam redegi, signoque et nomine
meis solitis et consuetis signaui, vnacum dieti domini cardinalis Aquilegiensis
,iudicis et commissarij sigilli appensione, rogatus et requisitus in fidem et
testilnonium omnium premissorum.

