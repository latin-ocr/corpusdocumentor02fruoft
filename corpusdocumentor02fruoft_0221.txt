ANNO 1401 191

ongeschonden heeft bevonden, wanneer het op 26 Augustus 1401
in de St-Lebuinuskerk te Deventer uit de handen van Melis van
Assche, priester, werd ontvangen door Lammert van Randen,

ambtenaar van den aartsdiaken derzelfde kerk).

In nomine Domini amen. Per hoc praesens publicum instrumentum cunctis
pateat evidenter, quod nos Lambertus de Randen, officialis curiae archidiaconi
ecclesiae sancti Lebuini Davcntriensis, Trajectensis dioecesis, quasdam litteras
reverendi in Christo patris ac domini nostri domini Frederici de Blanc-
kenheim, Dei gratia episcopi Trajectensis, sanas et integras, non cancellatas
nec abolitas nec abrasas, sed omni prorsus vitio et suspicione, ut prima facie
apparuit, carentes, eJ‘us vero sigillo, quod erat de cera rubea, sigillatas per
discretum virum dominum Amilium de Assche, presbyterum dictae dioecesis,
suscepimus praesentatas... ; quorum tenor de verbo ad verbum sequitur et est
talis ε

Fredericus de Blanckenhem, Dei gratia episcopus Trajeetensis, universis
nostrae ordinariae potestati subjectis... salutem...

Noverit universitas vestra, quod nonnulli, zelo devotionis moti et amore
divini cultus, super statu quarumdam personarum nostrae dioecesis sexus
utriusque, quae divisim viri divisim mulieres insimul in suis domibus commo-
rantur, nobis humiliter proposuerunt, quod frequentius dictae personae vitam
suam et modum vivendi plurimis viris litteratis et intelligentibus, sacrae
theologiae videlicet et legum ac decretorum doctoribus et licentiatis exami-
nandam et discutiendam in scriptis causa consilii tradiderunt, quodque ipsi
sacrae theologiae, legum et decretorum doctores nihil in his illicitum, nihil
divinis scripturis dissonum seu sacris canonibus reprobatum invenientes, post
diligentem examinationem scriptis et approbationibus eorum sigillis munitis
praefatarum personarum modum vivendi licitum et meritorium confirmabant ς
in cujus etiam rei testimonium eorumdem doctorum litteras sigillatas nobis
praesentarunt.

Verum, quia nobis specialiter incumbit super huJusmodi personarum vita
disponere, tum ex auctoritate nostra ordinaria tum ex commissione apostolica,
qui super eo suscepimus domini Gregorii olim papae XI specialem commis-
sionem3 ipsi pro parte dictarum personarum nobis humiliter supplicabant,
quatenus etiam nos in augmentum cultus divini, in favorem, pacem et tran-
quillitatem dictarum personarum nostrum dignaremur adhibere consensum ac
etiam, si qua opus esset, praedictae auctoritatis et commissionis licentiam et
approbationem impertiri.

Nos vero hujus modi petitioni utpote rationabili annuentes et subjectorum
nostrorum devotioni merito congaudentes, praefatis personis ubilibet in
dioecesi nostra constitutis seu insimul,ut praemittitur, habitantibus,praedicta
auctoritate nostra ordinaria simul et apostolica nobis in hac parte commissa,
damus et concedimus, si qua alia opus fuerit praeter divinae legis et Juris com-
munis, licentiam et approbationem specialem, licentiantes et concedentes,
quod ipsae praefatae personae,secundum quod litterae dominorum et doctorum
nobis praesentatae continebant, possint simul plures in eadem domo cohabi-
tare, ut securius Deo serviant et commodius vivant, simul comedere et propria,
si qua habent, et quae de laboribus acquirunt, ad invicem libere communicare

