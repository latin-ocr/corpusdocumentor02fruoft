168 ANNO 1397

in suis hospicijs conuersantes penitenciam agere volunt et virtutum Domino
in humilitatis spiritu seruire3 tales enim, nisi fallor, sunt Beghine harum
parcium, ct talium conuersacio est hodie expresse approbata seu permissa jn
extrauagante Benedicti xij, quc incipit Recta racio non patitur. Et cst consti-
tucio declaratoria predicte Clementine3 nam Benedictus xijus Beghinas, que
insimul habitantes vitam ducunt honestam, ecclesias deuote frequentant,
dyocesanis locorum ac parrochialium ecclesiarum rectoribus reuerenter obe-
diunt ct curiositatem disputandi circa articulos fidei non usurpant' nec de erro-
ribusin dicta Clementina descriptis sunt suspecte, sub prohibicione eiusdem
Clementine declarat non includi, iniungitque ordinarijs locorum, quod eas in
bonis et juribus ipsarum conseruent, cum inuocacione‚ si opus fuerit, brachij
secularis auxilij‚ et ijdem ordinarij curam peruigilem habeant super eaS, ne
premissis erroribus se inuoluant, prout in dicta extrauagante noscitur serio-
sius contineri.

Propter quod, iudicio meo, ille dominus, qui satagitin suis sermonibus uel
scriptis statum Beghinarum tanquam perniciosum uel defectuosum reprobare,
consulcius faceret, si a tali dogmatizacione lubricam lingue cohiberet et
calamo silencium imponeret, vel si sibi placeret excessus earum, si qui forent,
ordinarijs locorum corrigendos deferret, ne per incautam locucionem maiora,
que ad eius correpcionem non spectant, presumendo videatur in celum ponere
os suum lingua eius transeunte super terram contra id quod legitur xxj. d. c.
Inmatura, cum facile ad dictum unius sequatur multitudo et pertrahatur in
errorem iuxta illud poete: Fama repleta malis velocius euolat alis3fama
boni lente uolat, inuidia renitente. Notat Guilhelmus de Monte Lauduno,
extra. de priuilegijs c. super verbo Detrahatur in Clementinis3 ubi eciam
recitat Jo. And. Tullium dixisse ad Salustium : Sepe vidi grauius offendere
animos auditorum θος, qui aliena vicia aperte dixerunt, quam eos qui commi-
serunt3 deteriores enim sunt, qui bonorum vitam moresque corrumpunt
hijs, qui substancias aliorum prediaque diripiunt, quia illi bonam famam,
que est vita anime, subtrahunt, alij vero alimenta corporis. Vi. q. 1. Deteriores.
Detrahere enim species homicidij est. De penitencia di. l. c. homicidium. Et
tenetur detractor ad restitucionem fame eis, quibus detraxit, per omnia loca
ubi huiuscemodi detractacionem publicauit et alibi, ubi infamia conuolauit,
secundum Gwilhelmum de Mon. Lau. in dicto c. primo extra. de priuile. in
Clement. Satis in hoc concordat, quod noster Joh. in summa conf. li. ijo ti. v·
de raptoribus sub rubrica de detractacione‚ q. cij.

Preterea est nota dignum, quod status pauperum utriusque sexuS, qui
humiliter et honeste in paupertate et castitate viuunt, ecclesias deuote fre-
quentant, Romane ecclesie et eorum curatis et prelatis reuerenter obediunt,
nullis erroribus se inuoluendo, sed intime caritatis amore sibi inuicem
seruiendo ac desiderantes quamplurimum simul ac inuicem in humilitatis
spiritu Altissimo famulari, et non cadit sub prohibicione constitucionis extra-
uagantis Johannis xxij, que incipit Sancta Romana, quia constitucio illa
reprobat certam sectam seu ritum eorum, qui absque licencia sedis apostolice
in communi collegialiter viuere ritum noue religionis assumendo, conuenti-
cula illicita facere et superiores sibi eligere presumunt, ut ex serie eiusdem
constitucionis lacius colligitur 3 hodie vero possunt archiepiscopi et episcopi
locorum auctoritate pape concedere licenciam deuotis et innocentibus pauperi-

