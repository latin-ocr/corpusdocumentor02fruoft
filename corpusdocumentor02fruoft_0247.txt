ANNO 1418 217

quamplures personas sexus utriusque noue religionis habitum assumentes et
conuenticula facientes, nullum habitum approbatum profitentes statuentesque
sibi ipsis superiores pro libitu voluntatis et sub simulata devotione populum
attrahentes et multa contra veritatem sacre scripture ac sacros canones
attemptantes et de elemosynis Christi fidelium domos somptuosas ad modum
monasteriorum regularium edificantes et se inuicem in eis includentes cum
obseruatione quorumdam rituum minime per ecclesiam approbatorum, coepit
super hoc apud semet ipsum ardenter cogitare et an hoc stantibus regulis fidei
et sacris canonibus ecclesia dissimulare deberet, reuoluensque diligentius sacre
scripture sanctorumque doctorum libros et sacros canones, quasdam conclu-
siones reprobantes illorum modum viuendi extraxit et scripture commendauit. ‹

Quarum una principalis est, ex qua alie deducuntur, exceptis paucis : Nullus
potest licete et meritorie, immo nec veraciter obedientie, paupertatis et
castitatis universalia consilia coniunctim extra veras religiones manendo
adimplere. Ex qua sequitur immediate formalis consequentia, articulus seu
conclusio nona in ordine, quod nullus potest predictum paupertatis consilium
meritorie immo nec veraciter obseruare, nisi fuerit in statu spiritualis perfec-
tionis siue vere religionis, Et dico notanter de istis tribus consiliis simpliciter
seu uniuersaliter sumptis. Secundum quod vero et in aliquo casu possunt
laudabiliter et meritorie extra religiones obseruari3 quando enim aliquis
secularis dat elemosynas in casu aliquo, quando eam de necessitate precepti
non tenetur, implet illud consilium paupertatis in illo casu tantum ς et quando
continet se ab uxoris amplexibus tempore illo, quando illud facere non tenetur,
implet consilium continentie in illo casu et secundum quid tantum3 quando
etiam obedit alicui suo prelato, curato vel episcopo, in casu quando hoc de
necessitate precepti non tenetur, obseruat illud obedientie consilium in illo
casu 3 et ista possunt extra religiones viuentes voto vel sine voto Deo offerre 3
unde dicit sanctus Thomas ij. ij„ quod in seculo viuentes aliquid Deo dant et
aliquid sibi reseruant, et secundum hoc prelatis ecclesie subduntur. Regulares
autem oportet totum Deo quod habent tanquam holocaustum offerre, et hoc fit
et fieri potest tantum per tria consilia uniuersalia predicta. Et ideo dicit ibidem,
quod ad seculares pertinet tantum particularia vota offerre, ad regulares autem
uniuersalia vota3 unde particularia vota dicuntur sacrificia more veterum, de
cuius ratione fuit de offertorio Deo oblato partem dare et partem retinere;
uniuersalia vero vota holocaustum dicuntur, de cuius ratione fuit totum Deo
offerre et nihil retinere, quod pertinet ad solos religiosos se et sua in modum
cuiusdam holocausti Deo dedicantes.

Ex quibus sequitur undecima, quod abdicare quemquam omnia propter
Christum extra predictas religiones manendo seu nisi veram aliquam rcli-
gionem ingrediatur, est sibi et suis, quorum cura sibi incumbit, vitam subtra—
here, quod est homicidium tot hominum committere quot eius cure subduntur.
Hec est de mente sancti Thome ij. ij. q. xxxiij. argumento, etc. Ex quibus
Sequitur, quod nullus potest abdicationem omnium propter Christum facere
extra veram religionem manendo sine peccato mortali, quia subtraheret sibi
vitam. Ex quibus sequitur quod omnes peccant, qui bona sua simpliciter in
elemosinam largiuntur extra religionem veram manendo, que est tertia
conclusio in ordine. Et etiam quod peccant, qui sua propria resignant non
intrantes religionem aliquam approbatam, que est decima octaua in ordine

