AN N Ο 1417 201

ipsum cum certis divinatoribus ad faciendum eorum damnationes fuisse
presentem ipsosque divinatores associasse ct eis in sua arte nephanda favorem
prebuisse illicitum, sententiam excommunicationis ipso facto dampnabiliter
incurrendo et alias gravissime delinquendo; auditaque dicti clerici de et super
premissis confessione spontanea coram nobis judicialiter facta ipsaque attenta
aliis circa hoc attendendis, nos et animum nostrum ad hoc de jure moventibus,
diligenter consideratis3 ad supplicationem tam promotoris causarum officii
curie nostre predicte quam dicti clerici rei coram nobis propterea personaliter
comparentium super hoc nobis humiliter factam, nos eapropter in judicio ad
jura reddendum pro tribunali sedentes, habentes solum Deum pre oculis
eJ'usque nomine primitus invocato promissoque prius per dictum reum sub
penis juris ac fide et juramento suis propter hoc ab eodem in manibus nostris
solemniter et corporaliter prestitis, quod nunquam in reatum prenarratum
reincidet‚ jus ct decretum nostrum sive nostram diffinitivam sententiam de et
super premissis diximus et protulimus, dicimusque et proferimus in scriptis,
in hunc modum:

In Dei nomine, amen. Quoniam tam per spontaneam confessionem tui,
Richarde du Crocquet clerice, coram nobis judicialiter factam quam alias nobis
legitime constitit atque constat, te cum certis divinatoribus ad faciendum
eorum divinationes fuisse presentem ipsosque divinatores associasse et eis in
sua arte nephanda favorem prebuisse illicitum, sententiam excommunicationis
dampnabiliter incurrendo, idcirco attentis contritione tua de premissis et
etiam penis carceris ac aliis quas propterea diu patienter sustinuisti, nos
volentes rigori misericordiam preferre, habita prius per nos de et super pre-
missis matura deliberatione cum venerabili et religioso viro magistro Petro
Floure, ordinis fratrum predicatorum, sacre theologie professore, inquisi-
tore heretice pravitatis per totum regnum Francie deputato, promissoque
per te sub tuo solemni juramento et per nos tibi inJuncto sub penis juris,
quod in reatum hujusmodi nunquam reincides, te a sententia excommunica-
tionis, quam propter hoc incurristi, absolvimus in hiis scriptis, te ipsum
nichilominus ad hoc quod in honorem Dei, beate Marie virginis et remissio·
nem tuorum peccaminum limina ecclesie beate Marie de Busco Ducis in
Brabantia peregre et personaliter visites et item quo ad hoc infra unius men—
sis spatium exnunc immediate affuturum arripias, litteras testimoniales super
huJusmodi viagio debite peracto nobis reportando, sententialiter in eisdem
scriptis condempnantes.

Et hiis mediantibus te a prisoniis curie nostre predicte liberamus ac de
premissis punitum et correctum abire permittimus, potestate nobis et nostris
successoribus hujusmodi nostram sententiam mitigandi, mutandi, relaxandi
vel alias in toto vel in parte remittendi specialiter reservata, mandantes vobis
omnibus et singulis presbyteris et capellanis civitatis et diocesis notariisque
et apparitoribus dicte nostre curie Tornacensis, quatenus premissa omnia ct
singula legam, publicetiS, insinuetis et diligenter intimare curetis, ubi,
quando ac tociens quociens super hec fueritis requisiti seu vestrum alter
fuerit requisitus, inhibentes districte auctoritate nostra ordinaria omnibus ct
singulis dominis temporalibus, ballivis, subballivis, prepositis, juratis, scabi-
nis et laycalibus Justiciariis ac aliis quibuscumque de et super quibus fueritis
requisiti, sub pena excommunicationis omnique alia pena canonica ac pena

