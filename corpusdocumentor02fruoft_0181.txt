ANNO 1384 151

Quibus auditis, magister Gerardus Magnus, vir in scripturis divinis, in
iuribus et in legibus omnique mundana facultate cruditissimus, ambonem
Daventrie conscendens ipsos palam redarguit, publice falsitatis male propalati
erroris et non sane doctrine declamatores eos fuisse denuncians evangelica et
apostolica probans auctoritate, vitam eorum et conversacionem nusquam ab
ecclesia Dei reprobatam, sed ab inicio christianitatis usque in presens semper
servatam et collaudatam ac vere evangelicam et apostolicam, nec Clementi-
nam nec alia quecunque iura ecclesiastica vel divina horum laudabilem et Deo
acceptam conversacionem umquam reprehendisse, ut ipsi falso predicavere,
sed valde aperte et expresse semper collaudasse.

Per clementinam enim Ad nostrum de hereticis reprobantur Bachardi, qui
pueri vel fratres liberi spiritus vocantur, eo quod sectam habeant singularem
cum octo articulis multum erroneis fidei et doctrine christiane contrariis
ibidem specifice expressiS‚ unde et a sancta ecclesia merito sunt condempnati.
Presbiteri autem et clerici prefati neque Bachardi neque Lullardi sunt aut
unquam fuerunt nec aliquam in se sectam omnino habuerunt, sed semper
sacerdotaliter et clericaliter iuxta iuris disposicionem vixerunt et vivunt non
mendicando, sed manibus laborando, prout modus ipse vivendi auctoritate
Clementis pape ad Jacobum in decretis a presbyteris et clericis servandus
aperte describitur, causa XIIa, questione prima, capitulo Dilectissimis.

Per clementinam vero Cum de quibusdam et extravagantem De reliyiosis
domibus reprobatur status quarumdam mulierum, que quasi in mentis insa-
niam perducte de summa Trinitate et de divina essencia disputant et predicant
et contra fidei articulos et ecclesiastica sacramenta opiniones fidei catholice
contrarias introducunt et multos simplices super hiis decipientes eos in
errores diversos inducunt aliaque perplura periculum animarum pariencia
sub quodam velamine sanctitatis faciunt et committunt. Tales Beginas esse
et in unum habitare prohibentur, quas et nos merito prosequimur et detesta-
mur, quoniam digne sunt exterminacione.

Iste autem devote sorores sunt, de quibus in eadem Clementina finaliter
subiungitur : ι Sane per predicta prohibere non intendimus, quin, si fuerint
fideles alique muliereS, que, promissa continencia vel eciam non promissa,
honeste in suis conversantes hospiciis penitenciam agere voluerint et virtutum
Domino in humilitatis spiritu deservire, hoc eisdem liceat, prout ipsis Domi-
nus inspirabit. n

Johannes insuper papa vicesimus secundus, Clementinarum prefatarum
primus publicator, in sua quadam extravangante ad Argentine ecclesie episco-
pum sic scribit inter alia : α Lecte coram nobis et fratribus nostris tue frater-
nitatis littere continebant esse in tua dyocesi et in pluribus Almanie partibus
mulieres Beginas communiter nominatas status laudabilis in excessiva copia
quasi ducentorum milium numerum excedenteS, que nomen Domini non
recipientes in vanum, humilem et honestum habitum, si tamen habitus dici
debeat, deferunt, virtutum et exemplarium actionum odoramenta parturiunt
carnalisque spurciciis dato repudio integritatis sponso perpetuam continen-
ciam servantes honestis prelatorum suorum exhortacionibus obediunt et
preceptis. Quarum alique simul in eadem domo ad maiorem mutue castitatis
observanciam immorantur, nichilominus tamen vita, moribus et conversacione
prestantes seminare nituntur in benedictionibuS‚ quod cum fructu multiplici

