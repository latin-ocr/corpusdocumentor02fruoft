110 ANNO 1349-1350

remanentibus cereis in locis supradictis. Et sic revertentes cum predicta
ordinatione vestes suas assumebant, et ibat unusquisque ad sua opera facienda.

Transactis autem novem diebus processionis, decima die magna pars dicte
societatis in habitu suo penitentiali, mane audita missa, iverunt ad Montem
S. Autberti‚ et redierunt devotissime se gerentes et aliquantulum verberantes.
Devotionem populi in illis diebus non valerem scribere aut enarrare, quia
multi fecerunt dictam penitentiam eundo ad dictum Montem S. Autberti per
spacium triginta trium dierum. N ec est pretereundum, quod in illis diebus in
patria Hannonie et in circum vicinis parrochiis tanta suit commotio populi
universi, quod pcr parrochias et societates portando crucem, vexilla et cereos
ad Montem S. Autberti certis diebus dominicis et festivis conveniebant, et ibi
predicabatur verbum Dei. Et audivi ab illis, qui presentes erant, quod plus
quam decem milia persone una die ibidem convenerunt.

Sciant futuri, si ego vellem registrare omnia, que in illis diebus eveniebant
de talibus penitentibus, et que de die in diem accidebant, nec scirem nec
valerem, et credo et teneo quod multi in latino et in gallico fuerunt super
predictis registranteS, et quod scivi et audivi, illud registravi.

Et cst sciendum, quod in illo anno fuit dies natalis Domini in die Veneris, et
fuit annus incipiens, secundum stylum curie Romanae, a nativitate quae fuit
dies Veneris, ut dictum est. Et sic fuit annus quinquagesimus3 et incepit
indulgentia ordinata a domino summo pontifice Clemente papa sext-,03 et cessa-
verant multa mala3 et multa referebantur, que michi non sunt visa posteris
demandare, donec veritas ignotescat, et sic registrationi mee pono finem.

Anno eodem (MCCCL), in prima ebdomada quadragesime,fuit proclamatum
publice in foro ex parte gubernatorum civitatis, quod omnes cessarent a dicta
publica penitentia voluntarie assumpta, alioquin omnes de cetero facientes
ad omnes dies bannirentur. Fuit etiam ex parte regis proclamatum, quod
omnes eciam cessarent, quia rex eos sectam vocabat in sua littera, et hoc sub
pena perditionis corporum et bonorum. Fuit eciam ex parte domini episcopi
Tornacensis, decani, capituli et gubernatorum civitatis concordatum, quod in
secunda ebdomada quadragesime, que fuit nox sancti Petri ad cathedram,
in ecclesia b. Marie Tornacensis proponeretur verbum Dei, fecitque sermo-
nem curatus S. Piati, fuitque ibi ingens populus congregatus, ibique manda-
tum domini pape. pro penitentibus divulgatum, bulla tamen non ostensa,
propter quod fuit in populo murmur magnum.

In dicto autem sermone dictus curatus indulgentias generales Rome ac
basilicas et beatorum apostolorum Petri et Pauli per dominum papam et
collegium concordatas nuntiavit. A dicto autem die penitentes predicti cum
magno murmure inviti cessaverunt.

Chronicon Aeyidiz‘ Li Muz‘sz‘s, abbatis S. Martini Tornacensis,
uitgegeven door J. J. Desmet in ziJn corpus chronieorum
Flammae, deel ΙΙ, blz. 341, 342, 346-361. In ons Corpus I
(blz. 190-193) ziJn belangrijke plaatsen uit deze uitstekende
bron ten onrechte weggelaten3 daarom worden hier de uit-
treksels over dc Nederlandsche Geeselaars volledig afge-
drukt, na zorgvuldig op het Brusselsch handschrift (nr 13076·
77, fol. 21-45) gecollationneerd te ziJn geweest. De tusschen
[] geplaatste woorden ontbreken in Desmet’s uitgave.—

